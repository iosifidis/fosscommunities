---
sort: 1
---

# Σύνοψη

Η προσπάθεια καταγραφής αποσκοπεί στον καθορισμό ενεργειών και δράσεων, με σκοπό να λειτουργήσει ως καταλύτης για τη δημιουργία και ανάπτυξη μιας αποτελεσματικής και βιώσιμης κοινότητας ελεύθερου λογισμικού, καθώς και να αποτελέσει κεντρικό κόμβο για τις ενέργειες και δράσεις της εταιρείας ΕΛΛΑΚ (εφεξής ΕΕΛΛΑΚ) στον Ελλαδικό χώρο.

Ειδικότερα, η καταγραφή εξετάζει επιτυχημένα παραδείγματα ανοιχτών κοινοτήτων, κυρίως αλλά όχι αποκλειστικά από τον τομέα του ελεύθερου λογισμικού, ως βέλτιστες πρακτικές. Στη συνέχεια, τεκμηριώνεται επαρκώς η δυναμική της Ελληνικής Κοινότητας ΕΛΛΑΚ, ενώ παράλληλα αναλύονται τα προβλήματα που αντιμετωπίζει στη λειτουργία της. Τέλος, προτείνονται μέτρα και δράσεις που μπορεί να αναλάβει η ΕΕΛΛΑΚ για να εξυπηρετήσει το στρατηγικό της στόχο.
