---
sort: 1
---

# Σύνοψη

Η παρούσα μελέτη αποσκοπεί στον καθορισμό μεσο-μακροπρόθεσμης στρατηγικής για τις ενέργειες και δράσεις της εταιρείας ΕΛΛΑΚ (εφεξής ΕΕΛΛΑΚ), με σκοπό να λειτουργήσει ως καταλύτης για τη δημιουργία και ανάπτυξη μιας αποτελεσματικής και βιώσιμης κοινότητας ελεύθερου λογισμικού, καθώς και να αποτελέσει κεντρικό κόμβο για το ΕΛΛΑΚ στον Ελλαδικό χώρο.

Ειδικότερα, η μελέτη εξετάζει επιτυχημένα παραδείγματα ανοιχτών κοινοτήτων, κυρίως αλλά όχι αποκλειστικά από τον τομέα του ελεύθερου λογισμικού, ως βέλτιστες πρακτικές. Στη συνέχεια, τεκμηριώνεται επαρκώς η δυναμική της Ελληνικής Κοινότητας ΕΛΛΑΚ, ενώ παράλληλα αναλύονται τα προβλήματα που αντιμετωπίζει στη λειτουργία της. Τέλος, προτείνονται μέτρα και δράσεις που μπορεί να αναλάβει η ΕΕΛΛΑΚ για να εξυπηρετήσει το στρατηγικό της στόχο.
